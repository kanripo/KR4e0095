# -*- mode: mandoku-view; -*-
#+TITLE: 抑菴文集
#+DATE: 2015-08-25 00:19:35.523560
#+PROPERTY: ID KR4e0095
#+PROPERTY: BASEEDITION WYG    
#+PROPERTY: JUAN 後集卷二十九
<pb:KR4e0095_WYG_042-1a>¶
欽定四庫全書¶
　抑菴文後集巻二十九¶
　　銘¶
　　　禮部侍郎陳公墓誌銘¶
陳氏之先汴梁人宋建炎間有諱譽者為嶺南清海軍¶
節度使終于官子晏䕃東莞令因家邑之延福鄉由是¶
為東莞人公高祖祖舜曽祖誠子祖用廣父宗彛皆不¶
仕宗彛娶翟氏生四子公其長也自幼聰敏喜學從邑¶
<pb:KR4e0095_WYG_042-1b>¶
庠訓導黄先生受書經學成領鄉薦會試不偶入太學¶
選為桂林府學教授嚴條約以身先之時有詔武臣子¶
弟皆受學公日進諸生講聖賢之道所謂忠孝仁義之¶
說必使身體而力行之諸生雖文武不同莫不皆有所¶
得都督韓觀總兵鎮廣西猛悍不下士聞公之教心恱¶
誠服毎以儒師加禮焉秩滿陞國子助教永樂初近臣¶
言公有治才不宜置之散地詔試在優等擢知許州始¶
至人以儒者易之公少有警發衆為悚懼乃更以寛厚¶
<pb:KR4e0095_WYG_042-2a>¶
寜民未㡬代還改滁州均徭役時征斂禁姦戢暴民用¶
大和太宗皇帝廵幸北京所過先遣廷臣察吏治問民¶
隠治有異效者加陞擢焉衆皆言公績㝡滁人恐失之¶
詣闕乞留遂陞揚州知府掌滁州事賜綺衣一襲鈔五¶
百貫禮部宴餞給驛遣還在滁又九年陞四川按察使¶
四川去京逺民不畏法豪吏黠胥姦弊百出公至一治¶
以法不少貸軍中暴横有號彪虎太嵗者人莫敢犯犯¶
輙受竒禍公亷得實為設方略宻遣人捕之皆置之重¶
<pb:KR4e0095_WYG_042-2b>¶
典而人以寜乃建言修武備慎刑罰眀禮制復義倉正¶
風俗等九事上嘉納之召還改南京通政使掌國子監¶
事公既樂於教諸生亦樂於學而以内艱去服除復為¶
南京通政使出納命令罔不眀允上喜其盡職賜之誥¶
命以示褒而曽大父大父父皆贈通政使妣與妻皆淑¶
人正統初陞調南京禮部左侍郎於稽古禮文之事尤¶
拳拳不少懈又五年以年踰七十乞致事上許焉公徳¶
行淳懿文辭典重人愛之若拱璧其所進於上有廵狩¶
<pb:KR4e0095_WYG_042-3a>¶
頌平夷頌鐃歌鼔吹天下傳誦之搢紳士大夫求碑銘¶
序記詩賦諸作以發徳述懐娱情寫物者足相躡於門¶
公應之如響故所作㝡多今傳者有琹軒集歸田藁若¶
干巻尤好著書凡所臨郡邑必采其山川人事風俗物¶
産所以供賦税之正而適上下之宜者為書以傳若頴¶
川永陽羅浮成都等誌皆具存其識鍳精眀取舎不妄¶
賓興之嵗公必在主司之列而收得人之譽及致仕而¶
歸鄉之學者有所請益郡縣守令政有未逹者得咨度¶
<pb:KR4e0095_WYG_042-3b>¶
於公黄蕭養作亂其所以制禦綏靖卒保無恙者公之¶
筞為多公生於洪武庚戌五月初七日而以景泰甲戌¶
十月十六日終享年八十五配淑人袁氏有婦道先卒¶
𦵏縣南三十里竹溪之原又娶侯氏子男二亦先卒女¶
四孫男二將以年月日奉公之柩與淑人合葬焉墓宜¶
有銘鎧以公之友左副都御史致仕羅公亨信所為行¶
狀來請予甞託交於公知公文行政事之善且與羅公¶
同年又知其言足以取信扵後世誼不可辭乃為序次¶
<pb:KR4e0095_WYG_042-4a>¶
而銘之銘曰¶
東莞陳宗來自汴梁武德桓桓奠此一方傳至于公益¶
篤文藝奮迹泮宮遂領民事今之太守乃古諸侯千里¶
滁陽賦政優優繼登外臺克謹邦憲政肅刑清俗為之¶
變典教成均學者有師執事之樞出納具宜維少春官¶
禮樂是輔帝實用公公乃求去白髮蒼顔老于故鄉賢¶
哉二疏千古相望山川出雲雨彼黍稷功成來歸孰知¶
其力公今逝矣與汗漫期有美在人百世之思¶
<pb:KR4e0095_WYG_042-4b>¶
　　　王思賢墓誌銘¶
泰和南富處士王公思賢以洪武壬午七月一日卒年¶
七十七其子若孫奉葬於其鄉賽口山既又以地不吉¶
也乃以永樂二年(缺/)月(缺/)曰改葬其鄉之甘溪葬十八年而未¶
有銘其墓者其子守訓大懼無以昭德示永久使子維¶
以鄉先生歐陽永清所為狀來求銘按王氏其先自¶
廬陵何山徙居安城之連嶺後有諱扆者始為泰和人¶
其曰興祖廷圭功迪者則公之曾祖祖父也雖皆不仕¶
<pb:KR4e0095_WYG_042-5a>¶
而皆以詩禮世其家公少而能學長而有為事親治家¶
必盡其道平居孝謹恭儉不妄言笑家故饒財然不以¶
自累洪武初覈民田人有以不實誣公官没入其貲衆¶
皆謂公宜如何公處之泰然未甞怨誣者於是其父老¶
矣而公之所以奉養不異於盛時官私百需皆自公出¶
上下給足而家復以興盖其素所服行者有以致然矣¶
性方潔和易口不言人過而樂教其所不及待其子弟¶
則甚嚴不肯一縱之於不善之地凡言事必據於理與¶
<pb:KR4e0095_WYG_042-5b>¶
人交終始如一不以勢利為親疎素不嗜酒然未甞以¶
已律人長筵廣座公居上必從容笑樂使飲者各盡其¶
歡甞曰醒醉各有趣夫何異因自號獨醒老人前翰林¶
學士解公為之傳南富去縣西十五里其地多大家而¶
如公者無㡬人故鄉人子弟服公之徳有失其平者得¶
一言無不意滿而去初娶羅氏再娶蕭氏子男五人守¶
一守約先公卒守敬守行後公卒今存者守訓公第二¶
子也女一人孫男八人維今貢為太學生經太康縣學¶
<pb:KR4e0095_WYG_042-6a>¶
教諭曽孫男(闕/)公卒之日遺言其子必以詩禮教人而¶
以勤儉裕其家於乎賢哉予雖不識公然觀公之子孫¶
服公之訓而知公之德則惡可不銘乃為序而銘之銘曰¶
王自廬陵徙于安成再遷泰和其家以興公德之茂¶
不失其恒雖未顯榮有蔚厥聲衣冠儼然雍容降升皆¶
醉者人惟已獨醒甘溪之原和氣所凝子子孫孫百世¶
其承¶
　　　歐陽公觀民墓誌銘¶
<pb:KR4e0095_WYG_042-6b>¶
泰和蜀江歐陽氏始自萬安常溪而分盖唐吉州刺史¶
琮之後元國學録徳高徳高生孚先孚先生以定則公¶
之曽大父大父父也公諱琳字觀民甞以父命為伯父¶
以信後自少疏通有幹局所遇無難事官私諸務公皆¶
任之不以煩父兄元季盜起鄉民有欲為應者公捕送¶
之官且欲舉義以保鄉里而賊勢日甚不可支廼奉親¶
出避艱難之際極力營養務慰恱其心親殁殯𦵏無違¶
禮國朝定江西吉安内附始克有寜宇大將常遇春取¶
<pb:KR4e0095_WYG_042-7a>¶
贑州令泰和諸縣以民丁從擇公領之軍中指顧皆如¶
令主者愛其才師還欲挾如京師用之公懇求歸田里¶
始誅蓬藋治耕稼然官府初立法制未定征賦以田為¶
凖公兄俊民素不任事事至無奈何悉以田歸公曰吾¶
無用此也公為治辦而復歸其田承平日乆合族而居¶
長幼殆數百人公與叔以忠兄性民性翁俊民四公者¶
為鄉族儀表隆然敬愛之施公甞舉祖宗徳義之實以¶
教諸子姪延明師於家塾訓切之務趾美前人其後累¶
<pb:KR4e0095_WYG_042-7b>¶
累以經學顯者公端莊厚重惇夲尚質家雖豐而自奉¶
儉約待親姻必盡禮而視宗族一以仁從兄逸民早卒¶
公長育其子允恭分貲産與之允恭又卒公又撫其子¶
浤濟浤濟又相繼卒公又厚撫其孤閒居無事子孫宗¶
族見公者必從容與語勉以孝弟忠信禮義㢘恥甞曰¶
徃年鄉邑之豪多怙侈蔑義自謂人莫我何今皆澌盡¶
無復存者惟讀書循理之家猶不失其故則天之佑善¶
可知也且富貴貧賤各有分不可以幸致亦不可以幸¶
<pb:KR4e0095_WYG_042-8a>¶
免惟當安於義而已其教鄉人子弟亦如之平生未甞¶
以言忤物以色陵人人或有違負公者公處之無少異¶
衆為公不平欲與校公曰吾求天知而已何暇與彼校¶
得失哉人徃徃自化服公於經史皆通其大義尤熟于¶
文選及陳夀三國志多能暗誦至議論當時事與人之¶
賢否犂然當於人心凡隂陽醫學山經地志諸書皆所¶
深究遇有善者必手録之至老不倦喜蓄善藥以濟人¶
甞有贑卒艤舟河下同輩二人病且死莫知所措公徃¶
<pb:KR4e0095_WYG_042-8b>¶
視與之藥留十餘日病可乃令去後以事至贑二人者¶
遇公率其同伍羅拜曰公吾父也甞活我然公亦不能¶
記憶徒唯唯而已其他賙窮恤匱尤多生於元元統甲¶
戌八月十七日以宣徳丁未二月初九日終年九十四¶
是年三月十七日葬縣西郭石獅嶺下公所自卜也公¶
再娶皆南富王氏後娶龍丘曽氏子男五人長允清淶¶
水縣學訓導次允賢國子助教次允仁屢聘為儒官不¶
就次允乾次允和雲南按察副使女六人皆適士族孫¶
<pb:KR4e0095_WYG_042-9a>¶
男十九人廣湘廣漴廣&KR1808;廣哲廣莆廣淶廣浯廣濬廣¶
灤廣澗廣沐廣徳廣澧廣灞廣沔廣濠廣洧廣淳廣溆¶
曽孫男(闕/)人時峻珽顯泰勉華瓌光熙效蕳欣祐綱(闕/)¶
　　𤣥孫十人直與公之季子允和通婚姻嘗得拜公¶
館下時歐陽氏之長者惟公一人接其詞氣温然盛徳¶
君子也竊謂子賤之賢孔子歸於魯之君子今鄉邑有¶
公在焉後生小子得以瞻望其儀型而興於徳義庶幾¶
善類之多也而今已矣其可復得哉公葬已十八年而¶
<pb:KR4e0095_WYG_042-9b>¶
墓未有銘允乾數以命直直縻於職務未暇也至是廣¶
哲為浙江按察司僉事來京師復以銘為請嗚呼公之¶
徳自足以不朽直何以副賢子孫之意哉其尚敢緩耶¶
乃按狀序而銘之銘曰¶
曄曄名宗盛德在公于家于鄉孰比其隆壽考百年公又¶
多子多子多孫公既受祉維老成人衆之所望天不愸遺¶
人胡不傷石獅之岡公所卜吉歸安于兹過者必式¶
　　　夫人蕭氏墓誌銘(代郭公緒作/)¶
<pb:KR4e0095_WYG_042-10a>¶
夫人蕭氏諱夀泰和禄岡處士蕭以吾之子而歸我肇¶
慶太守王公為繼室慈儉順祥以克有其家處士君素¶
富既歸王公又貴顯而夫人樂居田里澹泊自足浣濯¶
之衣菲薄之食處之不厭未甞矜飾以自大猝然見之¶
不知其貴且富也家雖豐裕未甞妄費一錢而所以經¶
營綜理者益宻盖忘其身之老也王公初娶歐陽夫人¶
有二子夫人能撫愛之逮事姑李夫人李夫人者公之¶
繼母有徳有能當王氏中衰李夫人嶷然自守撫育其¶
<pb:KR4e0095_WYG_042-10b>¶
後嗣以再造其家鄉里敬服焉夫人事之無違禮其待¶
宗族鄉黨不問疎戚愚良皆有恩意其生以至正戊子¶
五月十九日而以永樂庚子正月二十日終享年七十¶
三夫人有二女長嫁周仲威者早寡次適嚴敬仲其二¶
子長曰信字行敏次曰直字行儉今為翰林侍讀孫男¶
七人女三人其𦵏以是年十二月某日其墓在禄岡南升¶
仙嶺之麓𦵏既有日使來求予銘嗚呼予文何足以彰¶
夫人之徳哉然不可辭也乃序次而銘之銘曰¶
<pb:KR4e0095_WYG_042-11a>¶
於惟夫人慈順儉勤克有其家而約其身仙嶺之原有¶
崔者墳昭德垂休述此墓文¶
　　　劉宗慶墓誌銘¶
永樂十八年庚子二月二十四日前完縣丞劉宗慶卒¶
于河西務時予在北京與其平生故舊聞之皆傷嗟出¶
涕五月予以内艱歸過河西務徃哭之十一月其姪渙¶
與其子完州等奉䘮歸至泰和姪同文來泣告予曰吾¶
叔不幸以喪歸卜以是月初一日𦵏縣南門外龍洲上¶
<pb:KR4e0095_WYG_042-11b>¶
先生甞辱與處則墓非先生莫宜銘敢以為請嗚呼予¶
與宗慶相好十五年今雖哀苦不文其忍不銘吾友耶¶
宗慶居泰和縣東祖某父某皆不仕至宗慶乃以邑庠¶
弟子歴試於吏部擢丞完縣方盛年有才局遇事果敢¶
其令與簿皆聴其所為縣有逋租積三年弗完者宗慶¶
首出俸貲倡僚吏代輸其他事皆辦集一縣稱治今皇¶
帝以舊藩為北京完縣在畿内扵事尤劇宗慶理之無¶
不宜者時方調郡縣出薪炭以給用所與䖏者皆中官¶
<pb:KR4e0095_WYG_042-12a>¶
要人其下怙勢干求有弗得即媒孽其間故司出納者¶
多敗去行部以宗慶為能使典其事宗慶洗手奉公夙¶
夜勤慎請託雖不行而亦無所忤既歴三年未甞有違¶
言者宗慶歸後來者又相繼敗而宗慶之能益顯其後¶
縣人有應從戍者逃去宗慶以其族人代之用事者以¶
為罪乃落職居河西務宗慶處之恬然賓客徃來輒置¶
酒相樂終日忘倦曰如是足矣嵗己亥予以外艱服闋¶
赴北京宗慶聞予來俟于河上相見甚歡則告予曰吾¶
<pb:KR4e0095_WYG_042-12b>¶
近得痰疾氣逆上㡬死今再見幸也嗚呼孰知去一年¶
而宗慶竟死矣則知人之處扵世者其可自恃以乆乎¶
其生以丁未月日享年五十三妻鍾氏同邑某之女有¶
女四人又娶慶都某之女生四子完州北京復任重關¶
也宗慶雖不幸客死於外然既知義命而能安之則亦¶
何憾之有予與為銘亦以慰宗慶也銘曰¶
材足有為而又逢時退而就卑益恬以嬉知命不違死¶
則奚悲我銘用昭永永弗隳¶
<pb:KR4e0095_WYG_042-13a>¶
　　　羅先生墓誌銘¶
先生羅氏諱河字徳崇一字象賢西樵其號也世家廬¶
陵之清湖自幼讀書穎悟異常人甞逰吉安路儒學從¶
勤窓王先生受詩經日有造詣元季兵亂乃歸學于家¶
與其諸兄自相師友經史百氏靡不窮究暨天下大亂¶
隣境多冦壘先生相其兄自持倡義保一鄉人徳之國¶
朝受命儒道復興先生遂以學行師後進文章翰墨徃¶
徃爭為人所傳洪武辛未用薦舉為武昌訓導日與諸¶
<pb:KR4e0095_WYG_042-13b>¶
生講聖賢之說凡經指授者多克底于成乆之歸老于¶
鄉鄉人學者復相踵于門先生誨之不倦其教宗族子¶
弟必使守禮而蹈義與他人言亦依于孝弟忠信盖本¶
諸其身云其祀先祠掃墳墓嵗時必謹至於先世遺文¶
法書名帖皆手自校録以遺子孫雖老不衰羅氏故望¶
族先生五世祖妣蕭氏在宋時以上夀錫封孺人文信¶
公以親故甞拜跽稱夀扵堂上既貴猶然髙祖融齋景¶
定元年以明堂恩贈承務郎妣蕭氏封孺人曽祖濬祖¶
<pb:KR4e0095_WYG_042-14a>¶
則揚父求過皆不仕先生生元至順辛未十一月某日¶
沒於永樂癸未某月某日年(闕/)娶同鄉江隂劉氏子二¶
人孫男四人曾孫男三人葬其鄉某山之原而墓未有¶
銘至是適均卜改葬于某山之原乃自為狀使子彬來¶
北京請直銘之直少嘗從舅氏歐陽先生學以故人子¶
得拜先生於永和先生風儀秀整語言切實所以垂訓¶
者甚至今四十年毎思之不能忘其何敢愛不腆之辭¶
不以銘先生墓乎乃序次其大槩而系以銘銘曰¶
<pb:KR4e0095_WYG_042-14b>¶
清湖之宗來自金陵世有德義藹然聲稱先生承之學博¶
以宏人所儀刑而已不矜越七十年不爽于恒荃蘭杜蘅¶
有苾其馨峩峩新阡子孫是營載德垂輝刻此墓銘¶
　　　封御史宋公墓誌銘¶
監察御史宋原端既聞其父一聰公之訃當歸治喪事¶
乃來北京請命而後行奉其友右春坊諭德黎君恬所¶
為狀謁予告曰生之父實有奥學淳行生忝以科第成¶
名者皆庭訓致然也及濫官雲南道其所以教者尤篤¶
<pb:KR4e0095_WYG_042-15a>¶
凢敬慎潔亷盖諄諄命之生得服膺焉幸歴三年無過¶
舉吏部以為稱言扵上推恩封文林郎雲南道監察御¶
史勅且下而訃至矣嗚呼痛哉今歸奉葬而墓宜有銘¶
庶㡬託以不朽敢請扵先生予與原端居同郡誼不得¶
辭按狀公諱敏一聰其字世居永豐遷鸎鄉之白水里¶
為名族高祖邦達元信陽州判官曽祖貴忠祖夀考父¶
永泰皆不仕然詩禮相承為鄉邑所推重公秀穎純茂¶
篤志於學凡經史百氏之書靡不研究工扵詞翰與弟¶
<pb:KR4e0095_WYG_042-15b>¶
一誠皆有志科第而不遂乃出以教學者學者爭師之¶
孝扵親睦扵宗族鄉黨其持已待物一以誠信非義不¶
為非禮不行藹然君子長者之風生元至正癸卯十月¶
初十日而卒扵今宣徳癸丑正月日享年七十一娶黄¶
氏有淑徳二子長即原端次行端孫男三予聞人之有¶
徳善者必獲佑扵天生雖未食其報而卒享其榮若公¶
者非天之所佑哉是宜銘以昭徳垂後葬以某年某月某¶
日其墓在同里帶源之西巖銘曰¶
<pb:KR4e0095_WYG_042-16a>¶
遷鸎名宗藹文學衣冠相繼儼蔚若有美夫子玉在璞¶
惇德勵行志愈確賢嗣承之奮寥廓推恩褒封荷優¶
渥龍光下賁洞𤣥漠吁嗟天道信可託辟之稼穡種必穫¶
我為銘詩警涼薄更百千年久彌灼¶
　　　太宜人楊氏墓誌銘¶
太宜人楊氏諱觀豐城人曽祖祖父皆有善行而皆不¶
仕太宜人自幼端重寡言笑工於女事父母愛之為擇¶
壻得同邑丁公尚文既歸善事其舅姑飲食衣服必躬¶
<pb:KR4e0095_WYG_042-16b>¶
治以進朝夕勤甚舅没年七十二而老姑獨在堂太宜¶
人奉事尤謹其心懽焉年九十而終丁氏素饒財遭亂¶
失之公乃有四方志挾其貲旅逰於外者二十年太宜¶
人治家事扵祭祀賓客吉凶慶弔凡諸所行皆中節由¶
是公得如志卒能再豐其家平居教子必使讀書為善¶
於諸女婦必戒以貞靜謹嚴其言鑿鑿乎不少貶至待¶
妯娌則藹然其和遇窮困撫幼賤皆有恩初命子鉉赴¶
南京受學於丁季恒先生所以訓勵資給者甚備學成¶
<pb:KR4e0095_WYG_042-17a>¶
以進士入官太宜人得食其禄而教戒尤至鉉初任太¶
常寺博士得封孺人及為刑部員外郎遂加封太宜人¶
今進位刑部侍郎於法當封淑人而乃不能待以正統¶
六年二月初一日卒於家距其生丙午之嵗享年七十¶
六子男五女一孫男八曽孫男五侍郎君聞訃解官歸¶
將以年月日奉葬于(闕/)之原以行狀授予請為銘納諸墓¶
中予受而讀之知其婦道母儀皆可為師法於葬宜有¶
銘况侍郎之孝而予沗交好奚可辭銘曰¶
<pb:KR4e0095_WYG_042-17b>¶
孝事舅姑順相夫端厚淑慎厥家宜善既積累慶有餘¶
令子顯赫升天衢恩封屢進禮秩殊髙堂鼎食㫖且腴¶
忽焉而逝良可吁我為銘詩賁𤣥廬後百千年永弗渝¶
　　　尚寳卿張公墓誌銘¶
尚寳卿張公諱信字彦實以正統七年二月初三日卒¶
於(闕/)年六十以年月日𦵏江寧鳳棲鄉先塋之次其子昱¶
昂以尚寳卿朱君用和所述公行狀來謁銘公東萊掖¶
人曾大父諱某大父諱興考諱五以公貴贈尚寳卿母某氏¶
<pb:KR4e0095_WYG_042-18a>¶
封太宜人公天性至孝自幼已能奉父母飲食不敢先¶
居父䘮哀毁㡬滅性而事母尤篤母甞病醫弗能愈公¶
焚香籲天刲肝和湯以進母病遂愈事聞太宗皇帝嘉¶
之詔旌表其孝行而召為尚寳丞能以勤慎舉其職秩¶
滿陞少卿仁宗即位陞尚寳卿而封贈其父母賜之誥¶
命又滿九年於例當陞正四品徙他署上以其先朝舊¶
臣不欲使去左右命復為卿而食正四品禄至是乃以¶
疾終永樂之初朝廷有所纂述既成書當用寳識之予¶
<pb:KR4e0095_WYG_042-18b>¶
時在翰林與公同事者㡬二年毎朝罷輒相與任其事¶
然公必以書自随稍倦更休則退坐屏處出書相講論¶
務窮極㫖趣當時皆深美公以將家子而篤學如此其¶
賢於人逺矣及同事仁宗皇帝於東宫旦莫同出入者¶
又二年公忠勤切至臨事儼恪其與人處則雍容謙退¶
未甞有所忤人亦莫不敬愛之在位三十餘年未甞易¶
所守可謂篤實君子矣勤於治生有别業在都城東暇¶
則課僮僕力樹藝衣食之餘以待賔客賑窮乏不少吝¶
<pb:KR4e0095_WYG_042-19a>¶
事其兄義極恭愛義為旗手衛正千户無子公奉太宜¶
人命以次子昻為之子兄卒昻襲其官公教之忠孝必¶
無&KR0549;前人功而思保其禄位正統六年朝廷出師征麓¶
川昻在行見公有疾欲求免公戒之曰爾年少當捐軀¶
徇國毋以我為念昻遂行以破賊功陞指揮同知獻捷¶
至京師而公疾甚昻不敢留復奉勅詣軍中而麓川平¶
即馳歸闕下冀得一侍疾而公已捐館矣嗚呼公之教¶
子有成績而不及與其榮人皆為公惜之娶楊氏封宜¶
<pb:KR4e0095_WYG_042-19b>¶
人生二子昱昂也女一孫男二予既悲公不復見而公¶
之子乃能求銘以葬思著其徳于乆逺其何可辭銘曰¶
東萊之濵生此令人既孝乎親亦忠於君寳璽是司小¶
心慎宻逾三十年所履如一鳯棲之鄉其安其藏昭徳¶
有銘愈乆彌光¶
　　　孺人費氏墓誌銘¶
孺人費氏諱妙清以正統七年五月日卒于家年七十¶
子敬為監察御史在京師聞訃慟絶即解官歸治䘮以¶
<pb:KR4e0095_WYG_042-20a>¶
翰林脩撰張益士謙所為行狀謁予告曰敬不幸失慈¶
母罔極之恩不能報其痛甚矣若葬而不得銘以昭徳¶
垂後則何名為人子敢請於先生予與敬素厚且哀其¶
意不得辭按狀孺人世居歸安之淩波里父原達母吴¶
氏皆有善行故孺人之生亦端重柔淑閑於姆教凡諸¶
女事不程勸而能父母愛之為擇壻得同邑處士嚴士¶
毅遂以歸焉處士孝弟忠信雅有志於四方常挾貲以¶
逰家事悉孺人主之以勤儉自足處姻族撫下人待鄰¶
<pb:KR4e0095_WYG_042-20b>¶
里鄉黨皆盡其道見貧乏者賙之橋梁道路有欲修而¶
弗給者亦助焉居常蔬食曰吾非他有慕也不欲以嗜¶
味傷物耳敬早有志於學孺人相處士日夜奬勵之學¶
成取進士為縣令御史又毎以忠孝為訓故敬大有譽¶
於時而孺人夫婦得偕享其禄恩封之典將及之而孺¶
人不待矣此敬所以慟而不能已也孺人一子即敬孫¶
男四女一其葬以某月某日墓在(闕/)之原於乎孺人之¶
德善如此而子又克孝是不可不銘銘曰¶
<pb:KR4e0095_WYG_042-21a>¶
婦道之良母德之光胡不百年而忽云亡藏于斯丘龜¶
卜所定利爾子孫以鴻厥慶¶
　　　中書舎人周君墓誌銘¶
永樂中太宗皇帝嚮意文藝既以經術求賢矣而攻書¶
之士學有師法者亦徴詣京師有所纂述使執筆其間¶
姑蘓周君璿用珎與焉其書宗虞永興在朋輩中最有¶
名乆之得官為營膳所丞然未甞去館閣與人交謙慎¶
有禮士大夫雖前輩名徳多愛之而用珎乆益敬不見¶
<pb:KR4e0095_WYG_042-21b>¶
有闕失遷中書舎人益謹飭不懈而書亦益有名秩滿得¶
推恩封父母而二親皆得食其禄鄉邦榮之母没治䘮¶
如禮起復未㡬復以父䘮去官既即吉將朝京師有疾¶
遂弗起臨終自以不克報君恩為慊而勉其弟與子以¶
忠孝正統辛酉九月七日也年五十七其天資明敏多¶
讀書又通醫術喜吟詩於晉唐名帖所積尤多其畫師¶
董源作古松法畢宏韋偃揮毫洒墨變化不窮京師人¶
多好之用珎亦不厭其求其為人如此周氏之先居鄢¶
<pb:KR4e0095_WYG_042-22a>¶
陵宋南渡時有諱(闕/)　兵馬鈐鎋守平江之嘉定州因¶
家焉曽大父繼善元平江路醫學提舉大父自牧為鄉¶
校師父仲立封從仕郎中書舎人母陸氏封太孺人妻¶
張氏贈孺人繼室施氏封孺人子男一曰浩女二以卒¶
之明年葬長洲縣彭華鄉金盆塢之原而墓未有銘其¶
弟寜波府學教授璣貽書翰林徐編脩良玉請為行狀¶
託中書舎人凌尚義持來謁予銘予於用珎亦素厚甞¶
念其以憂去而冀其速來不知其遂死矣惜哉銘曰¶
<pb:KR4e0095_WYG_042-22b>¶
楚楚兮令儀𣺌渺兮予思悵一去兮不復來金盆之原兮¶
此焉歸於呼奈何兮胡寜不悲¶
　　　張君墓誌銘¶
張君諱(缺/)字彦彰别號耕逸其先清河人唐末有諱容者¶
為吉州刺史因家于吉宋建隆初孫渥乃徙居吉水縣¶
文昌鄉之西圑里世以儒術顯聞君之曽大父尚友大¶
父心顔父允仁皆不仕而皆有學行母顔氏以至正壬¶
寅十月初十日生君君自幼穎敏闓悟博覧經史一見¶
<pb:KR4e0095_WYG_042-23a>¶
能了其大義座客甞有言周勃呼軍門令左右袒以為¶
逹權變君曰斯時唯當喻以義豈當問其從不從邪其¶
意與先儒合前軰長者大竒之及長學益進智識亦超¶
邁宗族有事皆取决於君然君未甞有矜色居常嘿嘿¶
似不能言者至論事之是非析理之同異衆言紛紜莫¶
有適當者君徐一語折之無不恱服君雖負竒氣然所¶
行必由道早失父事母顔夫人極愛敬伯父晚年䘮子¶
諸孫幼君養之如父厚扵兄弟先廬悉推讓之從兄死¶
<pb:KR4e0095_WYG_042-23b>¶
君教其子宗璉尤嚴見其能學則心為之喜諸子弟有¶
悦學者皆奬勵以成之族有遺孤女從其母適人而許¶
與非類取而育之擇名族歸焉從兄弟某遭疫舉家莫¶
能興衆亦莫敢過其門君獨日徃視予湯藥死則殮𦵏¶
焉緦親有中嵗猶鰥者君出財為禮俾之娶謹於取友¶
非其人則深絶之性不喜飲遇賢士大夫相過從輒傾¶
倒為懽至竟日不亂尤倜儻有才畧好古人竒節偉行¶
非常之功嵗壬午永豐吟田羅坊人作亂聚衆萬餘殺¶
<pb:KR4e0095_WYG_042-24a>¶
人掠財焚廬舎故家大族皆慄慄危懼務奔走以圖存¶
君獨思保障一鄉傾家養士召鄉人子弟喻以逆順禍¶
福部署為扞賊計衆樂為之用逺近來依君者君皆能¶
館榖之賊素聞君名亦畏君君覘知之率敢死士夜出¶
旦乘大霧擣賊巢賊倉卒不知所為殺戮無筭餘衆各¶
鳥獸散比官軍至聞賊平止不進縣令丞欲上其功君¶
力止之曰吾為家族計耳何功之有君子謂魯連不過¶
也甲申嵗歉君推其餘積以濟饑所活甚衆永樂丙戌¶
<pb:KR4e0095_WYG_042-24b>¶
十月二十四日以疾卒年四十五聞者莫不哀之娶劉¶
氏有賢行五子長容重後君十四年卒次容端次容肅¶
次習早卒次容靜君甞欲各教以一經今皆能為士人¶
女二孫男(闕/)以某年某月某日葬君於里之故寺祔大父母之兆¶
然墓尚未有銘至是容端以君兄子宗璉舊所為狀來¶
求銘予觀君之才行信所謂竒偉不常之士稍振其端¶
而所立已有過人者使効用於當時得盡出所有其功¶
業豈少哉而惜止於斯宗璉故大理丞甞官春坊與予為¶
<pb:KR4e0095_WYG_042-25a>¶
同僚予知其言信故不辭而為銘銘曰¶
嗚呼張君承閥閱之華服禮義之腴才足以奮厥謨行¶
足以世其家而不永年命也奚辜銘以昭之千載弗渝¶
　　　都事熊公墓誌銘¶
熊氏居南昌之盧觀為右族在宋有仕至補闕曰雲卿¶
者公之五世祖也曽祖叔美祖敬昇父中立皆不仕中¶
立娶劉氏生公扵元至正丁酉十月十六日今正統壬¶
戌十一月日以疾卒于家年八十六公諱紀字景方松¶
<pb:KR4e0095_WYG_042-25b>¶
節其號也自少端重喜學多讀書孝弟之行成於家孚¶
於鄉里其與人處寛和而有恩嵗饑常發粟以賑貸貧¶
不能償者焚其劵鄉人有受傭於家必豐其飲食常直¶
之外又厚資給之曰吾扵鄉曲當如是豈惟酬其力哉¶
家雖豐自奉甚約其教家人亦如之至待賔客則甚厚¶
性坦亮剛毅好古人竒節偉行洪武壬午有司以才武¶
薦公用事者便宜授公六品公知不可為竟謝去會造¶
船海運費繁役重守令屬公董之部使者苛急衆不勝¶
<pb:KR4e0095_WYG_042-26a>¶
其嚴貸白金六百兩以就事弗克償公曰吾觀役夫多¶
貧若責之急必有損産業鬻兒女者獨取於家償之衆¶
皆誦徳焉子尚初以才舉當得官需次于家公教之勤¶
慎平恕而以不欺為本前都御史顧公佐舉尚初為都¶
察院都事用公之教有能名於是朝廷推恩封公為都¶
事鄉人皆以為有徳之報公饗其榮養將二十年而所¶
以教子孫者尤篤至是雖以高夀終而大夫君子猶惜¶
之娶徐氏有賢行子二長尚初今為都察院經歴次尚¶
<pb:KR4e0095_WYG_042-26b>¶
爵女二孫男六曾孫男(闕/)尚初卜以某年某月某日葬¶
公(闕/)之原以國子助教李洪所為行狀來請銘嗚呼公¶
之德宜有銘而子又克孝予奚可不銘銘曰¶
熊於南昌蔚為故家而公承之亦孔之嘉其福則那¶
其夀則遐昭德有銘百世之華¶
　　　王處士墓誌銘¶
泰和王君伯彰以永樂二十二年二月十四日終于家¶
年六十九其子若孫將以某年某月某日葬於(缺/)原而以狀¶
<pb:KR4e0095_WYG_042-27a>¶
來請予銘予與君交也後而相知為深其何敢以不敏¶
辭乃按狀序而銘之君諱環伯彰其字世家邑之梅岡¶
自少力學通諸書慨然有志於用而諸兄弟多䘮亡惟¶
君在父母老矣因自嘆曰親老乃欲仕耶遂隠居榮養¶
朝夕左右能得其歡心父母疾奉侍尤謹湯藥必親甞¶
親没葬祭無違禮寢苫枕塊三年然後復既乆而哀慕¶
不衰好善急義出於天性親族有㓜孤者長育婚嫁之¶
死不能葬者為具棺葬焉嵗歉則出榖以賑貧乏貸而¶
<pb:KR4e0095_WYG_042-27b>¶
不能償者不切切計也故鄉稱為有徳嵗辛未里中大¶
旱巫尫百方禱之不雨禾則盡病君歎曰若是民其殍¶
矣乃自作壇以籲天誠意懇至越三日大雨人又以為¶
有徳之應皆歌詠焉甞一至京師今少傳楊公故翰林¶
侍讀梁公皆相推重梁公後以憂歸君遂禮而館之使¶
諸孫受學焉益相與為莫逆性尤髙簡閒曠喜賦詩得¶
唐人家法吾邑故族富而有文如君者甚少君亦以此¶
自豪遇大夫君子相從講論連日夜不厭長筵廣席高¶
<pb:KR4e0095_WYG_042-28a>¶
吟大唱以為歡他莫之顧也由是為不能者所忌而尤¶
以門第自重鄙夫窶人一旦勃然起者未甞比數收拾¶
故素出其下者尤忌之然君一不以屑意自號樵雪人¶
異之曰君非樵者也君曰吾豈欲為會稽守邪清苦自¶
勵吾志也與其從兄子朋相友愛一味之甘不聚不食¶
故宗族子弟皆化之王氏夲長沙人南唐時有為吉州¶
法曹者因家廬陵之甲村今居梅岡則自甲村徙也六¶
世祖約齋宋咸淳間與弟某皆以易經舉進士而約齋¶
<pb:KR4e0095_WYG_042-28b>¶
與文信公最相愛然至君之祖則堂父道濟累世皆不¶
仕而皆稱為善人長者君娶清湖羅氏之子婦道母儀¶
克刑其家子二人長某先五年卒次某孫男七人曽孫¶
男二人憶永樂廿年予以内艱起復赴北京君因邀予¶
過其家相與觴詠至夜分不寐既旦遂别去未半年而¶
君已矣此予所以深惜者也故既為詩以哀之又因其¶
請而為之銘亦情之不能已也銘曰¶
嗚呼王君有行有文不詭而羣世嗣其芬蒼山鬱盤有¶
<pb:KR4e0095_WYG_042-29a>¶
崔者墳慶澤斯存利爾後昆¶
　　　范仲彰墓誌銘¶
仲彰姓范氏諱文煥上虞人也忠厚坦亮厭世之為機¶
械者因號守拙子人信其行因亦以是稱之好學能文¶
博覧強記少從四明桂彦良先生受詩經欲有為於世¶
值元季衰亂不遂也甞一逰齊魯燕趙之郊訪古人遺¶
跡登覧吟嘯慨然歎息人莫之測也其事親能飬志有¶
疾則躬調湯藥衣不觧帶母甞冬月患熱疾㡬殆思食¶
<pb:KR4e0095_WYG_042-29b>¶
𤓰不得仲彰冐風雨走百二十里得之會稽市中及暮¶
而歸以啖母疾遂瘳葬其父時積雨泥淖仲彰禱于天¶
得稍霽葬畢復然人咸以為孝誠所致事伯父仲父皆¶
盡禮病則為治湯藥死則具棺衾殯歛焉撫其遺孤尤¶
厚好義樂施賙窮恤匱人有假貸不能償者折其劵洪¶
武乙亥有詔舉賢才左軍都督府經歴俞均息薦仲彰¶
仲彰以疾辭而縣令李惟中強舉為耆老甞與論賢才¶
將薦舉焉仲彰以葉砥履道對惟中薦之起自戎伍為¶
<pb:KR4e0095_WYG_042-30a>¶
考功郎中而人以為當永樂元年縣南黄路溪蝗生縣¶
令丞令民捕之而浙江按察僉事林公亦以蝗故至上¶
虞責縣令丞曰蝗生由爾曹失政也捕之而用非其人¶
益為害林公知仲彰亷謹乃専委用焉仲彰念非人力¶
所能盡於是齋沐禱于社不數日蝗無遺類鄉人歸徳¶
於仲彰皆歌頌之永樂六年又用薦者徴至京以年老¶
辭歸縣官毎行鄉飲輒以大賓之位處焉永樂二十年¶
某月某日卒年七十九以某年葬城南工黄山先塋之次范氏¶
<pb:KR4e0095_WYG_042-30b>¶
本宋石湖先生之後石湖之孫禮始家上虞禮之孫生¶
無咎無咎生德甫德甫生均與仲彰之曾祖祖父也娶盧氏¶
有子一人曰侃先卒孫二人曰(缺/)曾孫二人平生所為文有¶
北逰集二巻和陶詩二巻歸田藁二巻藏于家仲彰葬¶
已二年其姪監察御史宗淵始因其同僚歐陽御史求¶
予銘將以納諸墓予重其意不能辭也乃為序而銘之曰¶
嗚呼仲彰學博行淳玉韞珠淪不顯其珍孝以事親¶
誠以感神明以逹賢恵以賑貧其善不忘其嗣彌振我¶
<pb:KR4e0095_WYG_042-31a>¶
銘用昭千載猶新¶
　　　劉仲良墓誌銘¶
君劉氏諱懿字仲良世居泰和東陽門柳州判官况之¶
後也曽祖中祖仲源父存善皆不仕君少英敏尚氣誼¶
從陳心吾先生學渉知書史用其道於父子兄弟之間¶
亦稍振厲見才能視鄉里齷齪者無足當其意人謂君¶
宜在官使將薦之洪武十九年被誣謫遼東安於義命¶
時以吟咏自娱無怨懟不平之語當時重之居十餘年¶
<pb:KR4e0095_WYG_042-31b>¶
乃歸益篤意事親與季弟相友愛待諸子姪恩意尤厚¶
於得失利害不校也乆之徙居江南下村課僮奴力耕¶
以自足子咸舉進士為按察僉事自四川改河南迎君¶
就飬不行而數寄詩以忠謹潔亷為勉咸分禄以飬於¶
家君既不為時俗傲放事而事亦無干君者乃陶然於¶
詩酒之樂號醉吟翁甞以其族分而慮其疎也既為譜¶
牒以聨属之復欲以已分地建祠堂於故居以奉祖考¶
嵗時祭祀使子孫得序昭穆於其中庶㡬不至為塗人¶
<pb:KR4e0095_WYG_042-32a>¶
其用心厚矣今年咸自僉事秩滿陞廣東按察副使君¶
於例當得封有司以前被謫不許君子皆惜之盖君性¶
伉直非其人不交遇事必盡道理人有為非義即正言¶
面折之以此見重於君子而亦取惡於人君生元壬寅¶
正月十日而卒於今宣徳己酉四月十四日年七十八¶
娶廖氏有婦道子三人震坤咸側室子六人女一孫男¶
十人曽孫一人其所著詩和平婉麗有壯逰集醉吟翁¶
槀藏于家古者君子之仕也其父兄所以相告語者必¶
<pb:KR4e0095_WYG_042-32b>¶
以道其居官臨民其處鄉䣊州閭盖未有違道者是以¶
徳立而名顯今仕者之父兄能如古人者盖少矣反道¶
悖徳慿籍以自逞者盖有焉仕者既無所取式不知道¶
之當行卒有䧟於邪僻有識者盖深鄙之君之子咸貴¶
為大夫處方靣之重而君若無與者從容田里之中飲¶
酒賦詩足跡罕或至城邑而所以教其子皆道義之言¶
此君子所以多君也今不幸已矣咸兄弟將以某年卜¶
葬君于(闕/)原而以狀來請銘予知君者其何可不銘乃¶
<pb:KR4e0095_WYG_042-33a>¶
為銘之曰¶
嗚呼劉君行淑才優于家于邦不競不絿善教其子以¶
克顯仕在人則驕而已一致田里之間優游咏歌今則已¶
矣命也奈何日月其良歸于窀穸發聞垂休視此貞石¶
　　　李伯昻墓誌銘¶
伯昻李氏世居泰和之南岡有元盛時其曽大父英叔¶
以財雄鄉里居室之華貲産之盛園池逰觀之美能過¶
之者鮮矣英叔為栢興路同知生子皆春皆春生如春¶
<pb:KR4e0095_WYG_042-33b>¶
為南安推官則伯昂之大父父也元季之亂豪傑蜂起¶
推官既即世伯昻年始十四主其家貲猶以萬計江西¶
行省參政全普庵薩里受命復袁州憚不敢行走保贑¶
猶以軍興括民財豪横之徒依以用事伯昂始破其家¶
盡失其貲産于時袁冦數侵掠泰和居室皆焚蕩伯昻¶
奔走避亂無寜時國朝受命海宇寜謐乃歸葺弊廬以¶
學鄉閭子弟爭師之尤喜交逰敬禮賢士大夫遇故人¶
賔客相與道盛時事或因覧其遺趾而想其故處則嘆¶
<pb:KR4e0095_WYG_042-34a>¶
曰物盛而衰固其理也吾何忻戚於其間哉伯昂孝於¶
先仁於宗族既為族譜以聨属之嵗時有事於祠墳則¶
躬率子姪以致其禮待姻戚鄉黨亦皆驩然有恩篤於¶
教子甞語之曰吾少遭亂晚而始學不能有為於世汝¶
曹勉之毋亦有後時之悔也故其子桓圭信圭之學皆¶
足以成名甞闢一軒種菊其中而扁曰愛菊鄉人因以¶
號焉以永樂丙戌正月十七日卒距其生至正己丑六¶
月二十九日得年六十八初娶趙氏漢中教授伯洙之¶
<pb:KR4e0095_WYG_042-34b>¶
女再娶胡氏皆有婦道子男六人惟高堅節桓圭信圭¶
介圭躬圭惟高早卒堅節為浮屠師桓圭信圭相繼舉¶
眀經桓圭由蒲縣典史擢南陽知縣信圭為清河知縣¶
並見稱於時女四人皆有歸孫男十四人曾孫男(闕/)人伯昂¶
之卒也權厝於其居之東偏至是始得吉地于(闕/)之原卜¶
以某年某月某日改葬焉信圭考績來北京奉國子助教宋¶
先生琮所為狀請銘予觀自古冨貴之家其子孫安於¶
豢飬而無卓厲之志一遇變故徃徃不能以自存或遂¶
<pb:KR4e0095_WYG_042-35a>¶
冺焉盖有也伯昂之家甞盛矣而淪於䘮亂乃復能自¶
立如此非其中固有卓然不可易者乎况其子之才安¶
知李氏將不盛於昔也哉乃為之銘曰¶
李氏之先大顯於唐析自分宜居邑南岡南岡之盛遭亂¶
不競惟伯昂甫克紹厥慶其行孔嘉其福則那有子承之¶
益大以遐歸藏斯丘卜者曰吉刻此銘詩百世有繹¶
　　　蕭叔仲墓誌銘¶
公蕭氏諱鉉字叔仲泰和螺溪人曽祖容安祖厚溪父¶
<pb:KR4e0095_WYG_042-35b>¶
端仁皆不仕而世以貲雄鄉里端仁號草堂尤急於賑¶
施用其所有供佛僧修橋道為利益事者甚衆至今人¶
知蕭草堂公生而端厚喜讀書於世俗侈靡傲放事及¶
一切鈎距機械傷人害物者未甞存諸心惟思廣其先¶
人之恵以周窮振乏元之季世用薦授江州徳化縣尹¶
非其所好不果赴天下大亂豪傑四起螺溪之居皆焚¶
蕩公奔走避難無寜時國朝受命始歸理故業課僮奴¶
耕種以自足而放懐於山水之間會故人賓客則相與¶
<pb:KR4e0095_WYG_042-36a>¶
飲酒談笑終日於諸利害不計也洪武乙丑五月初八¶
日以疾卒于家享年七十有三娶吉水坪溪李氏先卒¶
二子孫男三人曽孫七人公卒之年二子奉葬于里之¶
石陂越三十三年為宣徳三年諸孫以其地之沮洳也¶
擇某年某月某日改葬公於其里石洲之原而墓未有銘既¶
而棟梓來北京請於予盖先考瓊州公甞與公相好而¶
予又與其諸孫逰是所謂有世契者而公之為人又長¶
厚如此其何可不銘乃為銘之銘曰¶
<pb:KR4e0095_WYG_042-36b>¶
蕭氏之先實出於梁綿綿慶源積久彌昌螺溪之居徙¶
自廬陵好善急義藹然聲稱惟公承之亦篤于施有蘊¶
弗彰仕不逢時遭遇聖明業底于成以善其身以厚其¶
慶石洲之原公墓在焉刻此銘詩百世之傳¶
　　　孔君墓誌銘¶
永樂己丑仁宗皇帝在東宫監國實尊信孔子之道而¶
篤行之思用其後之賢者時君由太學生為工部主事¶
近臣為言上曰聖人之後而使在劇司將不為累乎即¶
<pb:KR4e0095_WYG_042-37a>¶
以君為太常博士食六品禄君與予比屋居而母夫人¶
在堂旦則出營職及暇而歸即率婦子侍左右備物敬¶
飬焉夫人樂之退則與予言笑相好也嵗癸巳予别君¶
詣行在後三年丙申君來奏事詔陞君太常丞留北京¶
復得相與懽笑如曩時明年君以大祀天地乗傳還南¶
京又明年丁母夫人憂去官服闋調祠祭主事予亦連¶
丁内外艱相去六七年始復見於北京而故意猶藹然¶
也仁宗即位復太常寺丞祀神南海上今天子即位改¶
<pb:KR4e0095_WYG_042-37b>¶
元復奉命告祭帝王陵寢就祠闕里因得與宗族懽聚¶
踰月而歸君謙慎和厚秉禮而蹈義其奉職尤盡誠與¶
人交乆而敬人亦無不愛敬君者宣徳己酉六月二十¶
七以疾卒年五十七相知者莫不哀之娶龔氏封安人¶
賢而謹禮法君之所以事親處友睦婣戚和鄉黨克適¶
其宜者安人相之也先是有羸疾因哭君遂劇是年十¶
一月初四日亦卒年五十二三子皆為士人二女孫男¶
三君宣聖五十五世孫其先居曲阜九世祖傳與兄子¶
<pb:KR4e0095_WYG_042-38a>¶
端友從高宗南渡端友襲封衍聖公傳官撫州因家于¶
衢卒贈中奉大夫開國男端友傳爵五世至洙始讓於¶
曲阜宗弟曰治者傳生奉議郎端已端已生南岳奉祠¶
行可皆贈少保行可生贈少師文介公元龍元龍生右¶
諌議大夫資政殿大學士僉書樞宻院事應得應得生¶
奉議大夫汴梁等處納綽提舉福孫福孫生新會尹維¶
敬維敬生道君父也以君貴贈太常寺丞母班氏封安¶
人君卒之明年希綱兄弟奉君與安人之喪歸以某年某¶
<pb:KR4e0095_WYG_042-38b>¶
月某日合葬於(缺/)原而以衛府左長史金先生用誠所為状¶
來求銘予念與君交好廿年當隣居時兩家婦子亦未¶
甞有違言者今君夫婦俱不幸予雖不忍銘亦安可不¶
銘乃為序而銘之曰¶
聖澤之長君行之良宜夀宜昌而忽己忘納銘其藏後世之光¶
　　　蕭母胡氏墓誌銘¶
宣徳五年二月工部營繕郎中泰和蕭飬高䘮其母太¶
宜人胡氏將奉葬於其里陽坑而以翰林侍講陳循所¶
<pb:KR4e0095_WYG_042-39a>¶
為狀來乞銘蕭氏居螺溪里為大家予繼母盖其族因¶
甞得拜飬高之尊府贈工部營繕郎中世榮先生與太¶
宜人而飬高以端重勤慎有名與予相處為莫逆予雖¶
不敏其可辭而不銘胡氏之先始居廬陵永陽里後析¶
居邑之岐歩岡世為右族太宜人早慧知理義喜女紅¶
父母為之擇配以歸世榮事姑盡孝姑甞疾篤夜禱於¶
北辰請以身代姑疾尋愈世榮業儒嗜經史於家事一¶
不以介意太宜人治之悉有法待宗族婣戚鄉黨皆得¶
<pb:KR4e0095_WYG_042-39b>¶
其宜甞以學問勉其子曰必無愧前人故飬高遂顯于¶
朝而封贈之典及焉其生元至正戊子九月九日卒於¶
今宣徳己酉十一月四日享年八十三男一人飬高是¶
也女三人孫男二曽孫一嗚呼太宜人之生與予母恭¶
人歐陽氏及予繼母蕭氏皆同年而皆不幸乆矣獨太¶
宜人得享其子孫之禄飬至于高夀而終豈非福也哉¶
予於此有不勝其哀者矣銘曰¶
早為賢女壯為賢婦晚為賢母藏于斯墓子孫之祜¶
<pb:KR4e0095_WYG_042-40a>¶
　　　管氏孺人墓誌銘¶
孺人管氏諱靜字淑恵寜都管仁傑之子嫁為同邑黎¶
大成之妻二家皆大姓世有徳義孺人早慧習姆教閑¶
女紅年十九歸大成相夫以順事舅姑以禮凡賔祭冠¶
婚長㓜之衣食内外戚之徃來供餽皆孺人主之尤明¶
於事機而造次必守禮義大成甞受誣被逮赴臬司有¶
為異論搖撼之者孺人曰黎氏世為善善者天必祐之¶
吾何懼大成竟得白而歸大成甞遘危疾孺人籲天請¶
<pb:KR4e0095_WYG_042-40b>¶
以身代未㡬疾愈其後大成客閩浙家事一委孺人處¶
之盡其力誨子使學曰爾家世以讀書為顯官爾必無¶
愧前人凢士大夫有過寜都者必為之盡禮俾子從之¶
逰或招延以教之大成女兄適温氏者夫婦皆早亡有¶
遺女孺人飬之如已出及長備禮嫁之黎氏家素饒中¶
而困晚而益裕孺人之力也故鄉人論婦道母徳之善¶
者必歸孺人宣徳丁未二月某日以疾卒距其生之嵗得¶
年六十一二子淳為邑庠生諒以易經領癸卯鄉薦孫¶
<pb:KR4e0095_WYG_042-41a>¶
男六人孫女五人淳諒以(缺/)年(缺/)月(缺/)日葬孺人于邑東山之¶
原而墓未有銘今年諒會試于北京乃以前進士張純¶
所為狀來求銘自古女徳之著于閨門者不少非孝子¶
順孫表而揚之其湮滅無聞者多矣今孺人既賢而子¶
又克孝予何可以不銘乃為之銘曰¶
德之盛才之良宜于家聞于邦藏斯丘綿厥慶刻此銘百世光¶
　　　龍彦鶚墓誌銘¶
永樂甲辰月日泰和甘溪處士龍彦鶚以疾卒于家其¶
<pb:KR4e0095_WYG_042-41b>¶
子崇安遞運大使公常以月日奉葬于雲亭鄉乕岡中¶
洲之原而未有銘及起復來京師得清逺驛丞乃以請¶
於予將歸而納諸墓龍氏世居甘溪為大家宋咸淳進¶
士連州推官登其顯者也至處士曽大父盤居始遷縣¶
城西豐堂廣宇盖窮州下邑公署所不如大父善翁父¶
成章皆好徳樂義不求仕進處士少嗜讀書存心以不¶
欺為主孝於親友於兄弟忠於親戚朋友凢其所行必¶
法古人與人言必依扵孝弟忠信衆皆以為善人長者¶
<pb:KR4e0095_WYG_042-42a>¶
其後厭城市徙居乕岡之下以詩書山水自娱家雖不¶
甚豐而極好賔客延師教子尤盡其道及公常以薦得¶
官教之以忠孝大節必勤必慎晩年復歸甘溪理故業¶
與宗族鄉黨遨娱徃來方將享其子之禄扵永乆而竟¶
以夀終其生元至正戊戌十二月十九日得年六十七¶
娶羅氏繼康氏二子長即公常次日弁女三人皆有歸¶
孫男一龍氏與予家相好予生也後甞從處士遊察其¶
言行心切重之而公常又厚扵予則今之銘墓其敢已¶
<pb:KR4e0095_WYG_042-42b>¶
乎銘曰¶
善有諸己以淑其子宜多受祉而終於此銘告來世作者太史¶
　　　鄭先生墓誌銘¶
錢唐進士鄭垕述其父完齋先生之行謁予拜且泣曰¶
先人不幸棄世而垕留京師不得盡為子之道其罪大¶
矣若葬又不銘以著其徳扵不朽則不孝之罪益大將¶
無以自容敢以為請予哀其志不可辭乃按狀序而銘¶
之先生諱壁字伯規自㓜頴異過人在祖父側日聞君¶
<pb:KR4e0095_WYG_042-43a>¶
子長者之訓與其所為詩退而即能成誦前軰皆竒之¶
長從鄉先生周某學通書經其為文章力追古作者雅有¶
志於當世弟仲舉卒乃一意事親不復求進有薦之仕¶
者皆弗應二親老先生侍左右能得其懽心父卒既歛¶
比舎失火延其廬先生痛哭籲天俄而風反火暫息得¶
舁櫬以避及母没皆不飲酒食肉者三年晝夜悲號&KR0161;¶
髪為白鄉里皆稱其孝其與人處則恂恂恭讓未甞昜¶
其言言之必如所行家故有池池上種竹因作軒曰水¶
<pb:KR4e0095_WYG_042-43b>¶
竹軒日觀書其中客至必置酒吟咏以為樂晩自號完¶
齋盖寓全歸之意所著有完齋集宣徳戊申十一月廿¶
八日以疾卒距其生洪武丙辰六月十六日得年六十¶
三娶陳氏一子即垕也恭而有禮盖能昌其家者女二¶
孫男一鄭故汴人其六世祖筠孫仕宋至中大夫判揚¶
州從思陵南渡始居山隂大父俊徳在元時從江浙儒¶
學提舉陳衆仲學因復徙居錢唐父敬常皆不仕先生¶
初有志扵用而以事親不果扵是力教垕使必如其志¶
<pb:KR4e0095_WYG_042-44a>¶
及垕領永樂癸卯鄉薦自以無他兄弟侍飬不忍去左¶
右先生勉以移孝為忠及取甲辰進士歸五載復被召¶
尤不忍去乃復以顯親揚名為勉先生雖未仕然觀其¶
善教與其子之才安知不終享其榮也哉其葬以宣徳¶
己酉四月某日墓在錢唐縣石壁之碧梧原銘曰¶
孝以事親善以植身雖未榮顯亦足自見夀六十年克¶
全其天銘著不朽以耀爾後¶
　　　王敬先墓誌銘¶
<pb:KR4e0095_WYG_042-44b>¶
今上改元之三年詔修永樂大典徴天下學官及甞考¶
貢士者皆使執筆焉敬先為郴州宜章縣學訓𨗳甞考¶
試于廣西由是預徴入館閣來者盖累百人然如敬先¶
者不多也於時吾邑之士若今左春坊大學士楊先生¶
士竒與其姪刑部主事之宜山東叅政陳公士啓及予¶
軰凡廿餘人皆在京師敬先朝入坐館中編摩讎校其¶
所去取皆當乎人心同列敬服之暮出則過諸公談論笑¶
謔或飲酒或圍碁譁然不知夜之乆也如是者累年當¶
<pb:KR4e0095_WYG_042-45a>¶
天下太平沐浴膏澤禎祥恊應嘉禾瑞麥之類交獻於¶
朝敬先皆得親見而形扵頌歌士大夫韙之書畢受賞¶
而歸既三考陞岳池教諭慨然欲成就後學孜孜講道¶
晝夜不厭然未及五年而敬先卒矣敬先少從鄉先生¶
陳心吾國子學録蕭先生子所㳺故學有造詣而從之¶
㳺者亦皆得成其才質厚氣和坦然無畛域人犯之不¶
校也然事有不可亦未甞詭随其為人類如此而竟不¶
及中夀以卒是可惜也其家在泰和縣北之灉江祖眀¶
<pb:KR4e0095_WYG_042-45b>¶
徳父古平皆不仕而皆有隠徳其生以乙巳年六月十¶
七日而以永樂十八年六月初二日卒扵官年五十六¶
娶胡氏再娶彭氏子二人固聰聰為伯父象山教諭效¶
先後皆讀書習舉子業女一人皆胡出也孫男五人固¶
自岳池奉柩歸泰和以永樂十九年十二月初八日葬¶
扵廬陵二十八都馬嶺之原而求予銘其墓予重朋友¶
之誼而哀之乃為銘曰¶
灉江奮身勵文學璞玉堅渾藉雕琢宜章岳池繼鳴鐸¶
<pb:KR4e0095_WYG_042-46a>¶
校文廣西聲蔚若持筆編摩居館閣渢渢雅頌中矩矱¶
平生交好恣為樂怡然色笑相唯諾奈何一去反𤣥漠¶
九亰冥冥不可作我為銘詩賁泉壑¶
　　　陳處士墓誌銘¶
監察御史陳訥汝常既葬其父黙齋處士六年矣乃以¶
九江太守吴致文所述事狀因中書舎人黄䝉飬正請¶
予銘其墓曰先人以行誼聞于鄉而不及大顯扵時今¶
不幸已矣若又不得銘以著之恐乆而浸泯敢以請於¶
<pb:KR4e0095_WYG_042-46b>¶
先生予辭不獲乃按狀序而銘之處士諱升字子讓其¶
先頴州人唐宰相夷行之裔夷行後三世曰檄者始居¶
閩之長溪又二世居善復居温州平陽上莆里故今為¶
平陽人高祖彦慱宋南康軍教授曽祖銘道祖雲翼皆¶
不仕父國光仕元為閩清縣尉處士敦厚好學受業林¶
栖澤先生之門於經史子集隂陽醫卜諸書無不究尤¶
精秦漢篆𨽻甞逰閩浙覧觀山川竒勝及古人遺跡然¶
不求仕進既歸益以耕學教子為事奉飬二親極其至¶
<pb:KR4e0095_WYG_042-47a>¶
侍縣尉君疾藥必親甞衣不觧帶及没哀毁㡬絶水漿¶
不入口者累日葬祭一遵家禮及母薛氏病没亦如之¶
鄉里稱其孝其待内外属及閭里鄉黨皆盡其道尤慎¶
語言甞曰惟口起羞古人所戒因名其室曰黙齋以自¶
警故號黙齋處士邑宰羅敏學高其行毎舉行鄉飲必¶
請居賔介之列人無非間之者永樂辛丑二月初五日¶
有疾且亟召諸子孫戒之曰吾家素以耕學為業爾等¶
善繼之無忘也言畢而逝距其生至正癸未得年七十¶
<pb:KR4e0095_WYG_042-47b>¶
有九以是冬十二月初七日葬里中上莆祖墳之次娶¶
同里吴氏子男四南伯訥推訥即來請銘者女一孫男¶
七曽孫一予甞謂君子之行其顯者易見而隠者難知¶
若處士之脩身慎行非其子汲汲顯揚之亦何能自白¶
於後世哉然則處士可謂有子矣銘以昭之固宜也銘曰¶
其行淳其志壯孝於親信一鄉樞機之發慎有常生¶
雖自晦没愈彰我銘斯丘昭弗亡¶
　　　王主簿墓誌銘¶
<pb:KR4e0095_WYG_042-48a>¶
遂安縣丞王開所瞻以其尊府遂昌主簿之官世行治¶
為書謁予拜且泣曰先人之没乆矣没之日開始四嵗¶
於其徳有所未知長而聞諸母夫人然弗能詳也雖得¶
翰林編修周先生述為文表於墓然尚未有銘無以光¶
幽潜示乆逺敢請於先生先生幸哀而賜之銘豈惟開¶
之不肖得以逭罪而先人實䝉頼焉予辭不獲乃按狀¶
序而銘之君諱道字魯方居吉水縣仁夀鄉之高唐里¶
世以儒為業年十九即能為人師事二親盡孝承候顔¶
<pb:KR4e0095_WYG_042-48b>¶
色奉甘㫖得其歡心父没哀毁骨立葬祭如禮甞從元¶
進士歐陽莘耕受書經有志於科第洪武中縣大夫舉¶
以應求賢之詔其母勉之問所宜施則跪而對曰道聞¶
事君不忠非孝也茍受一命當盡心所事庶㡬不辱吾¶
親既而有遂昌之命時令丞皆罷懦事一委君君夙夜¶
不懈悉以辦治尤慎於刑獄民有忿爭即諭以義多化¶
服罷去嵗大饑有莩死者君蹙然曰吾為民父母可弗¶
救耶即躬白于府發粟千餘斛以濟之民頼以活一邑¶
<pb:KR4e0095_WYG_042-49a>¶
稱其仁而僚吏無不恱服甫三年以疾卒于官年三十¶
七曽祖誠可祖恱中父以順皆不仕娶郭氏一子即所¶
瞻女二孫男五曽孫男三嗚呼君以方壯之年抱有為¶
之志始見用扵世已足以成功名而不幸不至於大用¶
然幸有子能彰君之徳以光顯于後天盖以此報君其¶
亦可以無憾矣墓在里中涌泉岡石陂山葬以某年某¶
月某日求予銘則宣德九年二月也銘曰¶
孝以事親仁以及民而不永年何辜於天餘慶所鍾俾¶
<pb:KR4e0095_WYG_042-49b>¶
有令子謂天孔神庶其在此隆隆髙墳石陂之山昭德¶
有文百世不刋¶
　¶
　¶
　¶
　¶
　¶
　抑菴文後集巻二十九¶
